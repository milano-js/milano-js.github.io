## Chi siamo

Pensare che in una città come Milano non esistesse un gruppo dedicato a Javascript ci sembrava incredibile; quindi l'abbiamo creato noi!

Grazie ad un lavoro di squadra portato avanti da organizzatori, speaker e membri della community siamo cresciuti in fretta. In poco tempo abbiamo addirittura trovato degli sponsor che hanno supportato con entusiasmo il nostro progetto e finanziato la [festa per il primo anno di attività](https://www.facebook.com/media/set/?set=a.665777736899383.1073741831.361795210630972&type=3). Alla stessa maniera abbiamo replicato l'anno successivo.

In questi anni abbiamo imparato tante cose e tante altre le abbiamo insegnate, sempre con un'unica idea in mente: condividere una grande passione. Il nostro scopo è e sarà sempre quello di discutere e approfondire nuove tecnologie, trovando nuovi stimoli e spunti di riflessione per alzare il livello di preparazione.

Siamo molto fieri del nostro lavoro e orgogliosi di essere diventati un punto di riferimento non solo per gli utenti, ma anche per le altre community italiane che si sono formate prendendo ispirazione da Milano JS. Questa è per noi, oltre che una gioia, una grande responsabiltà e siamo ancora più motivati a non fermarci, continuando a migliorare incontro dopo incontro.
